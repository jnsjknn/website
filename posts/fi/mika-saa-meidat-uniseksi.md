---
title: 'Mikä saa meidät uniseksi?'
date: '28 September, 2022'
excerpt: 'Me kaikki tarvitsemme unta ja kehomme kyllä varmasti kertoo sen meille, jos pysymme liian pitkään hereillä, mutta mikä oikein aiheuttaa väsymyksen tunteen?'
tags: 'MaallikonKielellä,Biologia'
keywords: 'uni,melatoniini,adenosiini,paine,sisäinen,kello,oreksiini,sykronoitu,kofeiini'
language: 'fi'
i18n: 'https://niemenjoki.fi/blog/post/why-do-we-feel-sleepy'
---

Me kaikki tarvitsemme unta ja kehomme kyllä varmasti kertoo sen meille, jos pysymme liian pitkään hereillä, mutta mikä oikein aiheuttaa väsymyksen tunteen? Luin jonkin aikaa sitten loistavan kirjan unesta ja opin vastauksen juuri tuohon kysymykseen.

Unisuuden tunteeseen vaikuttaa pääasiassa kellonaika suhteessa elimistön sisäiseen kelloon sekä unipaine.

Elimistön sisäinen kello hallitsee fysiologista vuorokausirytmiämme monella tavalla. Se esimerkiksi määrittää kuinka paljon melatoniinia ja oreksiiniä kehoomme erittyy. Melatooniini on aine, joka auttaa meitä nukahtamaan ja oreksiini on aine, joka auttaa meitä heräämään.

Sisäisen kellon vuorokausirytmiin ei pysty vaikuttamaan muuttamalla nukkumisen ajankohtaa vaan se synkronoituu luonnonvalon perusteella automaattisesti siten, että unen luonnollinen keskikohta on yleensä noin kello 4 aamulla. Vaikka rythmi mukautuu muutoksiin, jos esimerkiksi matkustamme toiselle aikavyöhykkeelle, se pystyy mukautumaan vain noin 15 minuuttia vuorokaudessa. Tämä on syy aikaeroväsymykselle.

Vuorokausirytmiä voimakkaamin väsymyksen tunnetta aiheuttaa niin sanottu unipaine. Kun olemme hereillä, kehomme tuottaa kokoajan ainetta nimeltä adenosiini. Mitä pidempään olemme hereillä, sitä enemmän kehollamme on ollut aikaa tuottaa adenosiinia ja sen myötä sitä kertyy elimistöömme kokoajan enemmän. Mitä enemmän kehossamme on adenosiinia, sitä väsyneempiä olemme.

Kofeiinin vaikutus perustuu juuri adenosiinin vaikutuksen heikentämiseen. Kofeiini estää kehomme adenosiinireseptoreita havaitsemasta adenosiinia ja näin ollen vähentää unipainetta. Kofeiini ei kuitenkaan poista adenosiinia kehostamme, mikä selittää monille kofeiinin käyttäjille tutun voimakkaan väsymyksen tunteen, joka syntyy, kun kofeiinin vaikutus lakkaa.

#### Lähde

Walker, Matthew P. Why we sleep. New York: Scribner, 2017. [Why We Sleep - Wikipedia (englanniksi)](https://en.wikipedia.org/wiki/Why_We_Sleep).

_Walker on neurotieteen ja psykologian professori ja unitutkija Berkeleyn yliopistossa Kaliforniassa, Yhdysvalloissa._

#### Muita linkkejä

[Sleep is your superpower - Matt Walker](https://youtu.be/5MuIMqhT8DM) (TED puhe, 20 min)

[Matthew Walker on the Joe Rogan Experience](https://youtu.be/pwaWilO_Pig) (Podcast, 2 h)
